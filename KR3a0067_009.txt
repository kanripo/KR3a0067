# -*- mode: mandoku-view; -*-
#+TITLE: 性理群書句解
#+DATE: 2015-08-24 22:59:38.849210
#+PROPERTY: ID KR3a0067
#+PROPERTY: BASEEDITION WYG    
#+PROPERTY: JUAN 卷九
<pb:KR3a0067_WYG_009-1a>¶
欽定四庫全書¶
　性理羣書句解卷九¶
　　　　　　　　　　　宋　熊　節　撰¶
　　　　　　　　　　　　　熊剛大　註¶
　圖(圖者圖/寫其像)¶
<pb:KR3a0067_WYG_009-2a>¶
　¶
　¶
　¶
　¶
　¶
　¶
　¶
　¶
<pb:KR3a0067_WYG_009-2b>¶
天一地二(天數一/地數二)天三地四(天數三/地數四)天五地六(天/数)¶
(五地/數六)天七地八(天數七/地數八)天九地十(天數九/地數十)天數五¶
(謂一三五/七九也)地數五(謂二四六/八十也)五位相得(天地之數/各有五位)¶
(皆自/相得)而各有合(又各有/相合處)天數二十有五(以一三五/七九合而)¶
(算之則二/十五數也)地數三十(以二四六八十合而/筭之則三十數也)凡天地¶
之數(合天數/地數)五十有五(以二十五合三/十則五十有五)此所以成¶
變化而行鬼神也(是能成天地之變化而行其妙/用也此以上係夫子繫易之辭)¶
(文公引之自此以/下乃文公解説)此一節(此一/段)夫子所以發明河¶
<pb:KR3a0067_WYG_009-3a>¶
圖之數也(孔子發河圖/之秘而言之)天地之間(天髙地/下之中)一氣而¶
已(只是一流/行之氣)分而為二(散而/二)則為隂陽(則為一/隂一陽)而¶
五行造化(金木水火土/之造作變化)萬物終始(萬物之有/終有始)無不¶
管於是焉(莫不皆管/攝於是)故河圖之位(河圖數法/之位序)一與¶
六共宗而居乎北(一數與六數/共類位乎北)二與七同朋而居¶
乎南(二數與七數/同侣位乎南)三與八同道而居乎東(三數與/八數同)¶
(其道位/乎東)四與九為友而居乎西(四數與九數/為儔位乎西)五與¶
十相守而居乎中(五數與十數虚而/不用相守位乎中)盖其所以為¶
<pb:KR3a0067_WYG_009-3b>¶
數者(盖合計其/所謂數者)不過一隂一陽(不越乎各/一隂陽)一竒一¶
耦(一竒數/一耦數)以兩其五行而已(有在天五行之象有/在地五行之形則是)¶
(兩其五/行也)所謂天者(所言/天者)陽之輕清而居乎上者也¶
(以陽氣輕清/而位乎上)所謂地者(所言/地者)陰之重濁而位乎下¶
者也(以陰氣重濁/而居乎下)陽數竒(凡陽之數/皆單竒)一三五七九¶
(天一天三天/五天七天九)皆屬乎天(莫不屬乎/天之陽)所謂天數五也¶
(是謂天/數五也)陰數耦(凡陰之數/皆雙耦)故二四六八十(地二地/四地六)¶
(地八/地十)皆屬乎地(莫不屬乎/地之陰)所謂地數五也(是謂地/數五也)¶
<pb:KR3a0067_WYG_009-4a>¶
天數地數(天之數/地之數)各以其類而相求(各各以/類相求)所謂¶
五位之相得者然也(是言天數五地數五/各自相得者如此)天以一¶
生水(天之數以/一生水)而地以六成之(地以六數與天一/之數合而成之)地¶
以二生火(地之數以/二生火)而天以七成之(天以七數與/地二之數合)¶
(而成/之)天以三生木(天之數以/三生木)而地以八成之(地之/數八)¶
(與三並居於/左以成之)地以四生金(地之數以/四生金)而天以九成¶
之(天之數九與四並/居于右以成之)天以五生土(天之數以/五生土)而地¶
以十成之(地之數十與五並/居於中以成之)此又所謂各有合焉¶
<pb:KR3a0067_WYG_009-4b>¶
者也(此又是天地之數/各自相合者如此)積五竒之數(積一三五/十九之數)而¶
為二十五(合之則/二十五)積五耦而為三十(積二四六八/十之數合之)¶
(則三/十)合是二者(又合二十五/及三十數)而為五十有五(共成/五十)¶
(五/數)此河圖之全數(此河圖所謂/全數如此)皆夫子之意(莫非/孔子)¶
(之/意)而諸儒之説也(亦諸儒之議論也以上係専/説河圖自此以下互説圖書)至¶
於洛書(及至洛/書之文)則雖夫子所未言(雖是孔/子未説)劉歆所¶
謂相經緯表裏者可知矣(漢劉歆云河圖洛書相之/經緯相表裏以此説觀)¶
(亦可/知矣)或曰(或人/謂)河圖洛書之位與數不同何也(河/圖)¶
<pb:KR3a0067_WYG_009-5a>¶
(之位與數與洛書之/位與數不同如何)曰(朱子/曰)河圖以五生數(河圖/以一)¶
(生水二生火三生木四生/金五生土五者皆生數也)統五成數(統六七八九/十之成數)¶
而同處一方(生數成數/共在一方)盖掲其全以示人(掲是數/之大全)¶
(以示/乎人)而道其常數之體也(而言常數/之本體)洛書以五竒¶
數(以中央四方/之五竒數)統四耦數(統四隅之/四耦數)而各居其所¶
(各居/一位)盖主於陽以統陰(盖主於竒數之陽/以統夫耦數之陰)而肇其¶
變數之用也(而開其變/數之大用)曰(或人/謂)其皆以五居中者¶
何也(問圖書並以/五居中如何)曰(朱子/言)凡數之始(凡數/之初)一隂一¶
<pb:KR3a0067_WYG_009-5b>¶
陽而已矣(皆本於一/陰一陽)陽之象圓(陽主於動/則其象圓)圓者徑¶
一而圍三(圓物徑量一度環/而圍之則有三度)陰之象方(陰主於静/則其象方)¶
方者徑一而圍四(方物徑量一度圍/而量之則有四度)圍三者以一¶
為一(圍三者陽也/以一畫為一)故參其一陽而為三(三其一畫/而為三)¶
圍四者以二為一(圍四者陰也/以二畫為一)故兩其一陰而為¶
二(兩其一畫/而為二)是所謂參天兩地者也(三其陽之一/畫故曰參天)¶
(兩其陰之一/畫故曰兩地)三二之合(三天數與地/二數相合)則為五矣(則/共)¶
(成五/數)此河圖洛書之數(此圖書/之數)所以皆以五居中¶
<pb:KR3a0067_WYG_009-6a>¶
也(並以五/位乎中)然河圖以生數為主(河圖以一生水二/生火三生木四生)¶
(金五生土五者皆生/數也河圖以此為主)故其中之所以為五者(中央/虚五)¶
(之數不/用者)亦具五生數之象(不特合中央四方而論/見其生數只論中央亦)¶
(自有五/生數)其下一㸃(下面/一㸃)天一之象也(即天一生/水之象)其¶
上一㸃(上面/一㸃)地二之象也(即地二生/火之象)其左一㸃(左/邊)¶
(一/㸃)天三之象也(即天三生/木之象)其右一㸃(右邊/一㸃)地四之¶
象也(即地四生/金之象)其中一㸃(中央/一㸃)天五之象也(即天/五生)¶
(土之/象)洛書以竒數為主(洛書中央四方/之五竒數為主)故其中之¶
<pb:KR3a0067_WYG_009-6b>¶
所以五者(故其中虚五之數不用者亦自/具五竒數詳味下面亦字可見)其下一¶
㸃(下面/一㸃)亦天一之象也(即天一之象盖洛/書之一數居下)其左一¶
㸃(左邊/一㸃)亦天三之象(即天三之象盖/書之三數居左)其中一㸃(中/央)¶
(一/㸃)亦天五之象也(即天五之象盖/書之五數居中)其右一㸃(右邊/一㸃)¶
則天七之象也(即天七之象盖/書之七數居右)其上一㸃(上面/一㸃)則¶
天九之象也(即天九之象盖/書之九數在上)其數與位(河圖洛書/之數與其)¶
(位/序)皆三同而二異(天一天三天五三位與數皆同/只有上一㸃圖為地二書則天)¶
(九右一㸃圖為地四書則/天七此二位與數俱異)盖陽不可易(一三五乃/陽數也圖)¶
<pb:KR3a0067_WYG_009-7a>¶
(書俱不易/其序位)而陰可易(二四乃陰也河圖位/序如此而洛書易之)成數雖¶
陽(生數本為陽成數本為陰以成數/對生數而論成數雖有屬陽者)固亦生之陰¶
也(亦不過為生數/中之陰而已)曰(或人/謂)中央之五(中央/五數)既為五¶
數之象矣(既自有五/數之象)然則(轉語/辭)其為數也奈何(其/所)¶
(以為數/是如何)曰(朱子/言)以數言之(即其/數言)則通乎一圖(則通/一圖)¶
(之内/外)由内及外(自内/而外)固各有積實可紀之數矣(各/各)¶
(有所積之實/數可計算也)然河圖之一二三四(河圖一數二/數三數四數)各¶
居其五象本方之外(五居於中一二三四環列/各居一方在五數之外)而¶
<pb:KR3a0067_WYG_009-7b>¶
六七八九十者(而六數七數八/數九數十數者)又各因五以得數¶
(無非因此五而得數故一得五則為六而居于下二/得五則為七而居于上三得五則為八居于左四得)¶
(五則為九居于右十得/五則為十五居于中)以附于其生數之外(處于一/生水二)¶
(生火三生木四生金五生土生數/之外而為六七八九十之成數)洛書之一三七九¶
(洛書之一數三/數七數九數)亦各居其五象本方之外(五居中一/三七九環)¶
(列各居一方/在五數之外)而二四六八者(而二數四數/六數八數)又各因其¶
類(各各因/其類)以附于竒數之側(以處于一三七/九竒數之側)盖中者¶
為主(虚中五/數為主)而外者為客(外列五數之/旁則為客)正者為君¶
<pb:KR3a0067_WYG_009-8a>¶
(居中得正/有君之象)而側者為臣(側處四旁/有臣之象)亦各有條而不紊也¶
(各有條理/不容紊亂)曰(或人/言)其多寡之不同何也(河圖五十五數/洛書四十五數)¶
(多少不/一何如)曰(朱子/云)河圖主全(河圖之數/主於全)故極于十(十為數/之全故)¶
(河圖之數極/于十而止)而竒耦之位均(自中而及四旁毎位各/各一竒一耦而均一矣)論¶
其積實(論其所/積之實)則耦贏而竒乏也(偶數滿而竒數不足/蓋陽數二十五隂數)¶
(三十也/贏音盈)洛書主變(洛書之數/主乎變)故極于九(九為陽究陽究/者必變故洛書)¶
(之數終/于九)而其位與實(而其位序/與其積實)皆竒贏而耦乏也(竒數/滿而)¶
(耦數不足蓋陽數二/十五隂數三十也)必皆虛其中也(必各各虚其中河/圖虛五洛書虛五)¶
<pb:KR3a0067_WYG_009-8b>¶
然後隂陽之數(而後隂/與陽數)均於二十而無偏爾(則隂數二/十陽數亦)¶
(二十均平/而無所偏)曰(或人/曰)其序之不同何也(其位序之不/同是如何)曰(朱/子)¶
(云/)河圖以生出之次言之(河圖即生出/次第而言)則始下(初則/生下)次¶
上(第二則/生上)次左(第三/生左)次右(第四/生右)以復于中(再歸/于中)而又始¶
于下也(又自/下始)以運行之次言之(即運行次/第而言)則始東(初自/東属)¶
(木/)次南(第二則至南/木生火也)次中(第三則至中/火生土也)次西(第四則至/西土生金)¶
(也/)次北(第五則至北/金生水也)左旋一周(左運/一轉)而又始於東也(又/自)¶
(東始是水/生木也)其生數之在内者(其相生之/數在中者)則陽居下左(一/居)¶
<pb:KR3a0067_WYG_009-9a>¶
(下三居左/皆陽數也)而隂居上右也(一居上四居/右皆隂數也)其成數之在外¶
者(其相成之/數在外者)則隂居下左(六居下八居/左皆隂數也)而陽居上右也¶
(七居上九居/右皆陽數也)洛書之次(洛書之/次第)其陽數則首北(一陽數/之始居)¶
(北/)次東(三陽次/居東)次中(五陽數/居中)次西(七陽數/居西)次南(九陽數/居南)¶
其隂數則首西南(二隂數之/始居西南)次東南(四隂數/居東南)次西北(六/隂)¶
(數居/西北)次東北也(八隂數/居東北)合而言之(又合/而言)則首北(一居北/故始北)¶
次西南(二居西南/故次西南)次東(三居東/故次東)次東南(四居東南/故次東南)次中¶
(五居中/故次中)次西北(六居西北/故次西北)次東北(七居東北/故次東北)而究於南¶
<pb:KR3a0067_WYG_009-9b>¶
(九居南故/終於南)其運行(其運行/之序)則水克火(由北而南北属水/南属火是水克火)¶
火克金(由南而西西屬/金是火克金)金克木(由西而東東屬/木是金克木)木克土¶
(由東而中中属/土是木克土)右旋一周(右運/一轉)而土復克水也(則由中/而北又)¶
(是土/克水)是亦各有説矣(各各皆/有意義)曰(或人/言)其七八九六之數¶
不同何也(河圖洛書七八九/六之數不同如何)曰(朱子/云)河圖六七八九(河/圖)¶
(六七八/九之數)既附于生數之外矣(既處於在内一二/三四五生數之外)此隂陽¶
老少進退饒乏之正也(八少隂六老隂七少陽九老陽/自一而五為進自六而八為退)¶
(陽數五為饒/隂數四為乏)其九者(九數河/圖生數)一三五之積也(合生數一/三五積而)¶
<pb:KR3a0067_WYG_009-10a>¶
(計之其/數居九)故自北而東(自北之一數/至東之五數)自東而西(又得中之/五而位於)¶
(西而/為九)以成於四之外(在右邊四數數/之外而為成)其六者(河圖/六數)生數二¶
四之積也(合生數二四積而/計之其數凡六)故自南而西(自南之二數/至西之四數)¶
自西而北(合為六數/而位乎北)以成於一之外(處於下方一數/之外而為成數)而¶
七則九之自西而南者也(七為少陽位於南自西而/南乃老陽之變而少者)八¶
則六之自北而東者也(八為少隂位於東自北而/東乃老隂之變而少者)此又¶
隂陽老少(此又老隂少/隂老陽少陽)互藏其宅之變也(交互藏其/所居之變)洛¶
書之縱横十五(洛書直數横/數各十有五)而七八九六(七八九/六之數)迭為¶
<pb:KR3a0067_WYG_009-10b>¶
消長(互消/互長)虛五分十(虛中間五數下用/縱横各分為十數)一含九(下一/上九)二¶
含八(西南一/東北八)三含七(左三/右七)四含六(東南四/西北六)參伍錯綜(縱/相)¶
(參伍横/相錯綜)無適而不遇其合焉(無所往不/合十數)此變化無窮之¶
所以為妙也(此變化無窮/盡所以至妙)曰(或人/言)聖人之則之也奈何¶
(伏羲則河圖畫易禹則/洛書以著範是如何)曰(朱子/言)則河圖者虚其中(法河/圖則)¶
(當明其/虚數)則洛書者揔其實也(法洛書則皆/揔其實用)河圖之虚五¶
與十者(河圖虚其中/五與十之數)太極也(是為/太極)竒數二十(除虚五之/外合一三)¶
(七九而計之數/之竒者二十)耦數二十者(除虛十之外合二四六八/而計之數之耦者二十)¶
<pb:KR3a0067_WYG_009-11a>¶
兩儀也(竒為陽耦為隂是/即太極生兩儀也)以一二三四(以在内一二/三四之生數)為¶
六七八九者(合在外六七/八九之成數)四象也(即兩儀/生四象)析四方之合¶
(分四方/之相合)以為乾坤離坎(乾居南坤居北/離居東坎居西)補四隅之空(補/四)¶
(方之角/隅空處)以為兊震巽艮者(兊居東南震居東北/巽居西南艮居西北)八卦也¶
(即四象/生八卦)洛書之實(洛書/實用)其一為五行(一數則為/次一五行)其二為¶
五事(二數則為/次二五事)其三為八政(三數則為/次三八政)其四為五紀(四/數)¶
(則為次/四五紀)其五為皇極(五數則為/次五皇極)其六為三徳(六數則為/次六三德)¶
其七為稽疑(七數則為/次七稽疑)其八為庶徴(八數則為/念用庶徴)其九為¶
<pb:KR3a0067_WYG_009-11b>¶
福極(九數則為/五福六極)其位與數(其位次/與數)尤曉然也(愈見/分曉)曰(或/人)¶
(言/)洛書而虛其中五(洛書虛其/中與五數)則亦太極也(亦是/太極)竒耦¶
各居二十(竒數凡四耦數凡四除虚中數外竒則一三/七九其數二十耦則二四六八其數二十)¶
則亦兩儀也(亦是/兩儀)一二三四(一二三/四之數)含九八七六(含九/八七)¶
(六之/數)縱横十五(直數横數/皆十五數)而互為七八九六(七則少陽/八則少隂)¶
(九則老陽/六則老隂)亦四象也(亦是兩儀/生四象)四方之正(四方相/對之正)以為¶
乾坤坎離(乾南坤北/離東坎西)四隅之偏(四方之/角空處)以為兊震巽艮¶
(兊東南震東北/巽西南艮西北)則亦八卦也(亦是四象/生八卦)河圖之一六為¶
<pb:KR3a0067_WYG_009-12a>¶
水(天一生水地六成之/也故曰一六為水)二七為火(地二生火天七成/之故言二七為火)三¶
八為木(天三生木地八成/之故言三八為木)四九為金(地四生金天九成/之故言四九為金)¶
五十為土(天五生土地十成/之故言五十為土)則因洪範之五行(河圖水/火木金)¶
(土生成之數是/即洪範之五行)而五十五者(河圖五十/五之數)又九疇之子目¶
也(即九疇初一次二次三次四次/五次六次七次八次九之目)是則洛書固可以為¶
易(則洛書亦/可為易)而河圖亦可以為範矣(而河圖亦/可為範)又安知¶
圖之不為書(又何以知/圖不為書)書之不為圖也耶(書不為/圖耶)曰(朱/子)¶
(言/)是其時雖有後先(河圖出於羲洛書出於/禹其時有后先不同)數雖有多¶
<pb:KR3a0067_WYG_009-12b>¶
寡(河圖五十五數洛書四/十五數雖若多少不一)然其為理(但於/道理)則一而已(亦/只)¶
(一/般)但易乃伏羲之所先得乎圖(然易之書是伏羲/先得此圖而成)而初¶
無待乎書(初不必待/夫洛書)範則大禹之所獨得乎書(洪範之/篇是大)¶
(禹獨得洛書/而著此疇)而未必追考乎圖耳(又未必追/攷河圖)且以河圖¶
而虚十(若即河圖五十/五數而虛其十)則洛書四十五之數也(便是洛/書四十)¶
(五/數)虚五(若只就河圖五十/五數而虚其五)則大衍五十之數也(則又是/大衍五)¶
(十之/數)積五與十(積五數/與十數)則洛書縱橫十五之數也(又是/洛書)¶
(直數横數/十五之數)以五乘十(以五數/乘十數)以十乗五(以十數/乗五數)則又皆¶
<pb:KR3a0067_WYG_009-13a>¶
大衍之數也(又是大衍/五十之數)洛書之五(洛書/五數)又自含五(又自/含得)¶
(天一地二天三/地四天五之数)則得十(合之/為十)而通為大衍之數矣(又可/通作)¶
(大衍五/十之數)積五與十(即五/與十)則得十五(合為十/五數)而通為河圖¶
之數矣(又可通作河圖/五十有五之數)苟明乎此(苟能/察是)則横斜曲直(或/横)¶
(或斜或/曲或直)無所不通(彼此無/所不通)河圖洛書(圖之/與書)又豈有先後¶
彼此之間哉(何嘗有先后之/殊彼此之異哉)¶
　¶
　¶
<pb:KR3a0067_WYG_009-13b>¶
　¶
　¶
　¶
　¶
　¶
　¶
　¶
　性理羣書句解卷九¶
