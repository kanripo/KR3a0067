# -*- mode: mandoku-view; -*-
#+TITLE: 性理群書句解
#+DATE: 2015-08-24 22:59:38.684353
#+PROPERTY: ID KR3a0067
#+PROPERTY: BASEEDITION WYG    
#+PROPERTY: JUAN 卷一
<pb:KR3a0067_WYG_001-1a>¶
欽定四庫全書¶
　性理羣書句解卷一¶
　　　　　　　　　　　　宋　熊　節　編¶
　　　　　　　　　　　　　　熊剛大　註¶
　　𫝊道支派¶
　　　圗¶
<pb:KR3a0067_WYG_001-2a>¶
¶
<pb:KR3a0067_WYG_001-3a>¶
¶
<pb:KR3a0067_WYG_001-4a>¶
¶
<pb:KR3a0067_WYG_001-5a>¶
　賛(贊者讃誦之意六先生賛皆文公親筆而文公未有/贊曩先生書畫像自警載諸大全集至今讀之使人)¶
　　(凛然/起敬)¶
　　　濂溪先生遺像賛(此篇賛詠濓溪上續/千載不傳之道統)文公先生¶
道䘮千載(道者日用常行之理由尭舜禹湯文武周公/而傳之孔子由孔子而傳之顔曽思孟同此)¶
(道也孟子歿不得其𫝊/至扵我朝盖千餘載矣)聖逺言湮(聖人之世既遼逺而/不相接聖人之言益)¶
(湮沒而不可/見湮音因)不有先覺(于此之時不有/周子先知此理)孰開我人(将何/所頼)¶
(以啟我/後人乎)書不盡言(書者易通之書周子所作也/而書不足以盡周子之言)圗不盡¶
意(圗者太極之圗亦周子所作/也而圗不足以盡周子之意)風月無邊(其胸懐洒落/猶光風霽月)¶
<pb:KR3a0067_WYG_001-5b>¶
(浩無/邊岸)庭草交翠(生意無息猶庭前之草翠色交加/如此等氣象豈圗書所能盡哉)¶
　　　明道先生遺像賛(此篇賛詠明道/道徳温粹之容)¶
揚休山立(揚讀為陽休與嘘同言氣之充實如陽氣之/休物也貌之端嚴如山之屹立也見禮記休)¶
(合音/喣)玉色金聲(言其色之温柔如玉色之不變/也聲之洪暢如金聲之不絶也)元氣之¶
㑹(是皆天地真元/之氣㑹合于此)渾然天成(間生明道徳性渾全出扵/天成不假人力之為也)¶
瑞日祥雲(人之仰其徳者如/瑞日祥雲之間見)和風甘雨(人之被其徳者/如和風甘雨之)¶
(著/物)龍徳正中(龍乃乾之象九二中正之位聖人具陽剛/中正之徳大而化之猶龍之變化莫測言)¶
(明道實具聖人之/徳而在下位者也)厥施斯普(使得其位以行其道則此/徳所施斯極天下莫之能)¶
<pb:KR3a0067_WYG_001-6a>¶
(外矣施/去聲)¶
　　　伊川先生遺像賛(此篇賛詠伊川/氣象端嚴之態)¶
規圎矩方(規所以為圎之器矩所以為方之/器言其周旋中規折旋中矩也)繩直凖平¶
(繩所以取直之器凖所以取平之/器言其至直如繩全平如凖也)允矣君子(信矣此君/子之人)¶
展也大成(誠然集大/成之美)布帛之文(文章見扵世猶布帛然/雖無文繡之施實民生)¶
(之不/可闕)菽粟之味(意味之根于理猶菽粟然雖無/膏梁之珍實民食之不可無)知徳者¶
希(知此徳/者少有)孰識其貴(孰知其為/可貴耶)¶
　　　康節先生遺像賛(此篇賛詠康節/胸襟豪逸之態)¶
<pb:KR3a0067_WYG_001-6b>¶
天挺人豪(天所挺生/豪傑之人)英邁盖世(英雄超邁之/氣盖乎一世)駕風鞭霆¶
(御風氣而上㳺/叱雷霆而在下)歴覧無際(遍覧宇宙之間/浩無邊方之限)手探月窟(一/隂)¶
(生于姤是為月窟言邵子能探陰長陽消/之理而姤卦實居先天圗之上故曰手探)足躡天根(一/陽)¶
(生于復是為天根言邵子獨㑹陽長隂消/之理而復卦實居先天圗之下故曰足躡)閒中今古(閒/中)¶
(静觀古今之變/而萬期須㬰也)醉裏乾坤(醉裏玩視乾坤之/大而兩間蘧廬也)¶
　　　横渠先生遺像賛(此篇賛詠横渠/力學精思之功)¶
蚤恱孫呉(先生初喜孫臏呉起/用兵之法蚤音早)晚逃佛老(後來盡奔佛/氏老子虚寂)¶
(之/教)勇撤臯比(臯比虎皮也嘗在京師坐虎皮說周易及/聞二程論易遂撤去臯比之席比音皮)¶
<pb:KR3a0067_WYG_001-7a>¶
一變至道(由是一變而/至聖人之道)精思力踐(精而思之以通其㣲/力而踐之以造其極)¶
妙契疾書(中夜妙合于此心/取燭速記其所得)訂頑之訓(西銘之書初名/訂頑先生所作)¶
(以誨學者訂/正也丁定切)示我廣居(無非示我以仁道之大廣居所/以状仁體之大而可以安居也)¶
　　　涑水先生遺像賛(此篇賛詠温公/清修苦節之美)¶
篤學力行(專志于學/勉力而行)清修苦節(清介自修/堅苦節約)有徳有言(藴/于)¶
(内為徳發/于外為言)有功有烈(著扵國曰功/及扵民曰烈)深衣大帶(身服以深/衣束以大)¶
(帶/)張拱徐趨(張手而拱/徐歩而趨)遺像凛然(一見遺像/凛然難犯)可肅薄夫¶
(澆倖之夫/莫不起敬)¶
<pb:KR3a0067_WYG_001-7b>¶
　　　晦庵先生畫像賛(此篇自述其行/已養心之道)¶
從容乎禮法之場(動而此身優㳺于/天理凖則之地)沈潜乎仁義之府¶
(静而此心存養夫/實理渾涵之天)是予盖将有意焉(皆吾之意/所欲為)而力莫¶
能與也(而吾之力/恐未及)佩先師之格言(佩服儒先/當理之言)奉前烈之¶
餘矩(奉承前人/正巳之道)惟闇然而日修(惟知幽隐之中日/不忘自修之實)或庻¶
幾乎斯語(庻動遵禮法静守仁義扵斯言得之先生自/少而老恪守父師之訓韋齋父也劉屏山師)¶
(也既冠屏山祝詞云木晦於根春華&KR0110;敷既長題桃符/曰佩韋遵考訓晦木謹師𫝊皆致意于此故賛亦及之)¶
　　警學賛(此篇教人/卜易之法)¶
<pb:KR3a0067_WYG_001-8a>¶
讀易之法(誦周/易法)先正其心(當前正/此心)肅容端席(敬爾容/正爾席)有¶
翼其臨(拱手而前有如兩翼/即語所謂趨進翼如)于卦于爻(于一卦/于一爻)如筮斯¶
得(如有所卜/必得其應)假彼象辭(借此易/象之言)為我儀則(作我應事/之凖則)字¶
從其訓(一字之間必/循易之誨)句逆其情(一句之内必/探易之情)事因其理¶
(所占之事必因/其當然之理)意適其平(所卜之意當使其/平不可先有所主)曰否曰臧¶
(言凶言吉/否音鄙)如目斯見(猶目/親見)曰止曰行(言止/言行)如足斯踐(猶/足)¶
(親/履)毋寛以畧(毋求之以寛/則失之畧)毋宻以窮(毋察之以宻/則失之窮)毋固¶
而可(毋堅周/以為可)毋必而通(毋期必/以為通)平易從容(平易以求/從容不廹)自¶
<pb:KR3a0067_WYG_001-8b>¶
表而裏(由外/而内)及其貫之(至于/融貫)萬事一理(萬事雖多/無越一理)理定¶
既實(理一定/而有實)事來尚虛(事之未來/者尚虚)用應始有(及應諸用/方有其事)¶
體該本無(體之所該/本無一事)稽實待虚(考其理之實以/待其事之虚)存體應¶
用(存是理之體以/應其事之用)執古御今(執古之理/御今之事)由静制動(以理/之静)¶
(制事/之動)潔静精㣲(其體潔静/其理精㣲)是之謂易(此之/云易)體之在我(惟/法)¶
(之于/巳)動有常吉(動則/永吉)在昔程氏(往昔/伊川)繼周紹孔(繼紹周/孔之易)¶
奥㫖宏綱(奥妙之㫖/宏大之綱)星陳極拱(舉宏綱而奥㫖明猶/北極居中而衆星拱)惟¶
斯未啟(惟此未/有開發)以俟後人(以待後/來君子)小子狂簡(小子狂斐/小子文公)¶
<pb:KR3a0067_WYG_001-9a>¶
(自稱/也)敢述而申(述此而/重申之)¶
　　　原象賛(此篇指原八卦竒耦之數如三/陽畫為乾三隂畫為坤之類)¶
太一肇判(太極/分判)陰降陽升(陰降而下/陽升而上)陽一以施(陽竒而/主發散)¶
隂兩而承(隂耦以順/承于乾)惟皇昊羲(三皇中太/昊氏伏羲)仰觀俯察(仰/觀)¶
(天文俯/察地理)竒耦既陳(竒畫耦畫燎然昭/陳竒音幾下同)兩儀斯設(隂陽兩/儀由此)¶
(而/立)既幹乃支(既有其幹/復生其枝)一各生兩(一竒之上又生一竒/一耦一耦之上又生)¶
(一竒/一耦)陰陽交錯(隂陽交/互錯雜)以立四象(是為太少/隂陽四象)竒加以竒¶
(竒而/又竒)曰陽之陽(陽而/又陽)竒而加耦(竒上又/加一耦)隂陽以章(陽與/隂燦)¶
<pb:KR3a0067_WYG_001-9b>¶
(然而/章)耦而加竒(耦上又/畫一竒)陰内陽外(隂在下為内/陽在上為外)耦復加¶
耦(耦上復/加以耦)隂與隂㑹(二隂/交㑹)兩一既分(陽一隂二既分而/為太陽少隂少陽)¶
(太隂/四象)一復生兩(一象之上又各生一竒一耦/合四象而觀之凡四竒四耦)三才在目¶
(天地人之分/皆在目前)八卦指掌(八卦之畫/如指斯掌)竒竒而竒(三畫/而陽)初一¶
曰乾(是為乾卦/位居第一)竒竒而耦(二陽上/畫一隂)兊次二焉(見為兊卦/位居第二)¶
竒耦而竒(下畫一陽上/畫一隂一陽)次三曰離(是為離卦/位居第三)竒耦而耦¶
(下畫一陽/上畫二隂)四震以隨(是為震卦/位居第四)耦竒而竒(下畫一隂/上畫二陽)巽¶
居次五(是為巽卦/位居第五)耦竒而耦(下畫一隂上/畫一陽一隂)坎六斯暏(是/為)¶
<pb:KR3a0067_WYG_001-10a>¶
(坎卦位/居第六)耦耦而竒(下連畫二陰/上畫一陽)艮居次七(是為艮卦/位居第七)耦¶
耦而耦(三畫/盡隂)八坤以畢(是為坤卦位居第八盖先天之/卦乾一兑二離三震四巽五坎)¶
(六艮七坤八位/序之布如此)初畫為儀(初畫是/兩儀)中畫為象(中畫是/四象)上¶
畫卦成(上畫則八/卦成矣)人文斯朗(竒耦分剛柔位尊卑序/貴賤别人文著見昭然)因¶
而重之(因以八卦又/演而重之)一貞八悔(一本卦為正八變卦為/悔如乾變為八以乾宫)¶
(内八卦觀之乾卦為正其七卦為/悔正是正固之體悔有變易之義)六十四卦(變為六/十四卦)由¶
内達外(貞者正卦為内/悔者變卦為外)交易為體(一隂一陽迭相/交易而為體)往此¶
來彼(陽自此往/隂自彼來)變易為用(一隂一陽迭相/變易而為用)時静而動(動/極)¶
<pb:KR3a0067_WYG_001-10b>¶
(復静静極復動也此/已上言伏羲先天易)降帝而王(自皇降而帝/帝降而王)傳夏歴商¶
(𫝊之有夏/又歴有商)有占無文(雖有占卜/未有文字)民用弗彰(前民之/用不顯)文王¶
繫彖(于是文王係/之以彖辭)周公繫爻(周公又係/之以爻辭)視此八卦(看此/八卦)¶
二純六交(乾坤二卦純陽純隂/他六卦則隂陽交錯)乃乾斯父(乾純陽/為父)乃坤¶
斯母(坤純隂/為母)震坎艮男(震初畫得乾陽為長男坎中畫/得乾陽為中男艮上畫得乾陽)¶
(為少/男)巽離兊女(巽初畫得坤隂為長女離中畫得坤/隂為中女兊上畫得坤隂為少女)離¶
南坎北(此以後天易言離在南方屬/火主夏坎居北方屬水主冬)震東兊西(震在東/方屬木)¶
(主春兊在西/方屬金主秋)乾坤艮巽(乾東南坤西北/艮東北巽東南)位以四維(位于/四方)¶
<pb:KR3a0067_WYG_001-11a>¶
(之/隅)建官立師(建官以掌之/立師以誨之)命曰周易(三易夏曰連山商/曰歸藏至有周乃)¶
(名之曰易此已上/皆文王後天易)孔聖𫝊之(夫子作𫝊/以發明之)是為十翼(十翼/者彖)¶
(辭大象小象乾文言坤文言繫辭/上篇繫辭下篇説卦序卦雜卦)遭秦弗燼(遭秦焚書/獨免灰燼)¶
及宋而明(及我宋朝/而大明)邵𫝊羲畫(邵尭夫𫝊伏羲/先天之卦書)程演周¶
經(程伊川演周文/王後天之書)象陳數列(卦象昭陳/卦數並列)言盡理得(言之/詳盡)¶
(道理由/此而得)彌億萬年(過百/萬載)永著常式(永作/常法)¶
　　　稽類賛(此篇稽考八卦類分之象/如乾為天坤為地之義)¶
八卦之象(八卦/象)說卦已全(夫子説卦/已自全備)考之於經(復窮究/之于經)¶
<pb:KR3a0067_WYG_001-11b>¶
其用弗專(其發用/弗專)彖以情言(彖即易/之情言)象以像告(象即易/之像言)¶
惟是之求(惟以此/探索)斯得其要(乃得其/大要)乾健天行(乾主乎/健故曰)¶
(天行/不息)坤順地從(坤主乎順屬地/而順從乎天)震動為雷(震主震動/有雷之象)巽¶
入木風(巽主柔入/為木為風)坎險水泉(坎主險陷/為水為泉)亦雲亦雨(又為/雲雨)¶
(之/象)離麗文明(離主著麗/文章光明)電日而火(為日為月為/電為火之象)艮止為¶
山(艮主乎止/有山之象)兑說為澤(兑主乎説/有澤之象)以是舉之(即此/求之)其要¶
斯得(其大要/可得)凡卦六虚(凡一卦六/畫之虚)竒耦殊位(竒耦/異處)竒陽¶
耦隂(竒為陽/耦為隂)各以其類(各從/其類)得位為正(得其位/則正)二五為¶
<pb:KR3a0067_WYG_001-12a>¶
中(二為下爻三畫之中/五為上爻三畫之中)二臣五君(二乃臣位/五乃君位)初始上終¶
(初爻為始/上爻為終)貞悔體分(内卦為貞外卦/為悔其體既分)爻以位應(所占之/爻又觀)¶
(變卦所/應之位)陰陽相求(陰與陽/相交)乃得其正(斯謂/之正)凡陽斯淑(陽/則)¶
(皆/善)君子居之(君子/當此)凡隂斯慝(隂則皆惡/慝音忒)小人是為(小人/當此)¶
常可類求(卦之有常者/可以類求)變非例測(卦之有變者非/定例可測度)非常¶
曷變(不有其常/何有其變)謹此為則(當謹此/為法則)¶
　　　復卦賛(此篇推明隂/消陽長之義)¶
萬物職職(萬物之衆/職職動貌)其生不窮(生生本/無窮盡)孰其尸之(誰其/主之)¶
<pb:KR3a0067_WYG_001-12b>¶
造化為工(天地為之/主宰也)隂闔陽開(隂氣閉/陽氣開)一静一動(隂闔/則静)¶
(陽開/則動)於穆無疆(嘆其深逺無/窮於音烏)全體妙用(由此全體/達于妙用)奚獨¶
扵斯(何獨于/此時)潜陽壮陰(藏此陽氣于/老隂之下)而曰昭哉(而謂/昭然)此¶
天地心(是為天地/生物之心)盖翕無餘(盖閉藏翕/歛已盡)斯闢之始(此乃/陽氣)¶
(方動/之初)生意闖然(馬之出門曰闖喻生物/之意方始萌蘖闖音趂)具此全美(有此/渾全)¶
(之/美)其在于人(在人得天地生/物之心以為心)曰性之仁(則為性/中之仁)歛藏方¶
寸(渾涵于/性之中)包括無垠(包括衆/義無垠)有茁其萌(萌動之初如/草木始生)有¶
惻其隐(惻怛/隐動)于以充之(自此/充達)四海其凖(散之天下無非/此理如凖則然)¶
<pb:KR3a0067_WYG_001-13a>¶
曰惟兹今(惟當此方/復之時)眇綿之間(一脉之陽/至微不絶)是用齋戒(必/也)¶
(齋戒/謹慎)掩身閑闗(掩身止色閉闗息旅此盖安/静休養以助方長之陽也)仰止羲圗¶
(仰彼㐲羲/先天之圗)稽經協𫝊(考易經/合易𫝊)敢賛一辭(敢𦔳/一言)以詔無倦¶
(以告後之君/子無怠扵此)¶
　　　心經賛(此篇推明舜禹/𫝊授心法之妙)¶
舜禹授受(舜授是道于禹/禹受此道于舜)十有六言(只有十六字人心/惟危道心惟㣲惟)¶
(精惟一允/執厥中)萬世心學(萬世之下/𫝊心之學)此其源淵(此其源/本也)人心¶
伊何(謂人心/者何如)生扵形氣(生于形體/氣質之私)有好有樂(好樂喜也/心一于喜)¶
<pb:KR3a0067_WYG_001-13b>¶
(而不察好/樂並去聲)有忿有懥(忿懥怒也心一于/怒而不察懥音帝)惟慾易流(是偏/于喜)¶
(怒而不得其正從欲/易至于流易去聲)是之謂危(是曰人心則/危殆而難安)須㬰或放¶
(頃刻/放縱)衆慝從之(衆惡/隨之)道心伊何(謂道心/者如何)根于性命(本于/天命)¶
(謂性/之正)曰義曰仁(宜之理為義/愛之理為仁)曰中曰正(中之理為禮/正之理為智)惟¶
理無形(理則無/形可指)是之謂㣲(是曰道心則/㣲眇而難見)毫芒或失(毫髮/之間)¶
(或有/所失)其存幾希(其能存此/心者甚少)二者之間(故人心道心/幾㣲之間)曽弗¶
容隙(曽弗容間/隙曾平聲)察之必精(察之則精/一而不雜)如辨白黒(使人心/道心判)¶
(然猶黒白/之易辨)知及仁守(以知察之/以仁守之)相為始終(察之于始守/之于終更相)¶
<pb:KR3a0067_WYG_001-14a>¶
(為/用)惟精故一(惟能精以察于危㣲而不雜/故能一以純于渾融而無間)惟一故中(惟/能)¶
(一以純于渾融而無間/故能操執此中而不失)聖賢迭興(從古聖賢/更迭興起)體姚法姒¶
(姚舜姓姒禹姓上/體姚虞下法姒氏)持綱挈維(振其綱/舉其維)昭示來世(顯示/後世)戒¶
懼謹獨(戒謹恐懼于人所不/知己所獨知之地)閑邪存誠(防閑百邪/操存一誠)曰忿¶
曰慾(凡曰忿怒/嗜慾之私)必窒必懲(必窒塞/必懲治)上帝實臨(有如上天/之鍳臨)¶
其敢或貳(凛乎不敢/二其心)屋漏雖隐(暗室屋漏/雖然隐幽)寜使有愧(寜/可)¶
(使有愧/恥者)四非當克(非禮勿視聽言動/此四者皆當克治)如敵斯攻(猶遇仇/敵必期)¶
(攻/退)四端既發(惻隐仁之端羞惡義之端辭遜禮/之端是非智之端四者既皆發見)皆擴而¶
<pb:KR3a0067_WYG_001-14b>¶
充(皆當達而充/之以全此徳)意必之萌(意度期必/一萌于心)雲卷席撤(當先去/之如雲)¶
(之卷却席/之撤去)子諒之生(子讀為慈諒讀為良/慈良之心油然而生)春嘘物茁(猶/春)¶
(氣吹嘘萬/物皆萌芽)鷄犬之放(人之放/其雞犬)欲知其求(尚知往而求之/而収拾放心可)¶
(不然/乎)牛羊之牧(人之牧/其牛羊)濯濯是憂(猶以其山之萌蘖為/憂而保養善心獨不)¶
(然/乎)一指肩背(一指之養與/肩背之養)孰貴孰賤(何者為貴/何者為賤)簞食萬¶
鍾(竹器之飯萬鍾/之禄食去聲)辭受必辨(辭受之間/亦當辨明)克治存養(克治/人欲)¶
(存養/天理)交致其功(兩用/其功)舜何人哉(彼虞舜果/何如哉)期與之同(豈/不)¶
(可思與/之同耶)維此道心(維兹/道心)萬善之主(乃萬善/之宗主)天之與我(上/天)¶
<pb:KR3a0067_WYG_001-15a>¶
(賦與/于我)此其大者(莫此/為大)斂之方寸(方寸心也収斂/于此心之中)太極在¶
躬(太極渾全之/理皆在吾身)散之萬事(散之事事/物物之間)其用弗窮(其妙用/有不窮)¶
(者/)若寳靈龜(是必如寳/愛靈龜)若奉拱璧(如持奉貴/璧奉上聲)念兹在兹¶
(心念于此/理念于此)其可弗力(其可不/篤所念)相古先民(相惟古之先/聖相去聲)以¶
敬相𫝊(以敬之一字/相與𫝊授)操約施博(所執者甚約/所施者甚博)孰此為先¶
(當熟行此/敬為先)我來作州(吾來此/領州事)茅塞是懼(胸襟茅塞是/憂言不通也)爰¶
輯格言(于是來/輯至言)以滌肺腑(以滌蕩/肺腑)明忩棐几(明忩之前/几案之上)¶
清晝爐熏(于清晝熏/一爐之香)開卷肅然(展開書卷/肅然起敬)事我天君(以/嚴)¶
<pb:KR3a0067_WYG_001-15b>¶
(事我天君天心也/君主宰之謂也)¶
　¶
　¶
　¶
　¶
　¶
　¶
　性理羣書句解卷一¶
