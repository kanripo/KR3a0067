# -*- mode: mandoku-view; -*-
#+TITLE: 性理群書句解
#+DATE: 2015-08-24 22:59:38.905853
#+PROPERTY: ID KR3a0067
#+PROPERTY: BASEEDITION WYG    
#+PROPERTY: JUAN 卷十三
<pb:KR3a0067_WYG_013-1a>¶
欽定四庫全書¶
　性理羣書句解卷十三¶
　　　　　　　　　　　　宋　熊　節　撰¶
　　　　　　　　　　　　　　熊剛大　註¶
　書¶
　　正蒙　　　　　　　　　　　　横渠先生¶
　　　中正篇第八(此篇論人當植立/大中至正之道)¶
可欲之謂善(天下之理善者必可欲惡者必可惡其/為人也可欲而不可惡則可謂善人矣)志¶
<pb:KR3a0067_WYG_013-1b>¶
仁則無惡也(仁該萬善志在於仁/則必無為惡之事矣)誠善於心之謂信(誠/實)¶
(也實有此善/於心謂之信)充内形外之謂美(充滿於中著形/於外謂之美)塞乎天¶
地之謂大(塞乎上天下地/之間方見其大)大能成性之謂聖(茍大矣則/全其性之)¶
(本然聖/之事也)天地同流(茍聖人則與天地/流通而無間隔)隂陽不測之謂神¶
(隂陽不可測度/其神之所謂乎)¶
無所雜者清之極(無所混雜是為/清之極者也)無所異者和之極(無/所)¶
(乖異者和/之極者也)勉而清(有所勉而/後能清)非聖人之清(非伯夷聖之/清者比也)¶
勉而和(有所勉而/後能和)非聖人之和(非柳下恵聖/之和者比也)所謂聖者¶
<pb:KR3a0067_WYG_013-2a>¶
(所以為/聖人者)不勉不思而至焉者也(不待勉強不待/思索而求至也)¶
仲尼絶四(意必固我蓋私意見於應事接物/之間此四者皆夫子之所禁止也)自始學至¶
成德(自初學以至成/德皆不外此)竭兩端之教也(所謂我竭盡兩端/而教者也兩端猶)¶
(言兩/頭也)¶
意有思也(意者萌心之/始故曰有思)必有待也(必者期望於/終故云有待)固不化¶
也(固者滯於己/往故云不化)我有方也(我者成於己/私故曰有方)四者有一焉(此/四)¶
(者或有/一焉)則與天地不相似矣(不能至於大而化/與天地全不相似)¶
惡不仁(人能惡其不仁則/察己也精惡去聲)故不善未嘗不知(有不善/知之矣)徒¶
<pb:KR3a0067_WYG_013-2b>¶
好仁(茍徒知仁之/可好好去聲)而不惡不仁(而不知不/仁之可惡)則習不察(則/所)¶
(習者或/未之察)行不著(所行者或未之明雖有好仁之/心而卒陷於不仁而莫之覺矣)是故(轉/語)¶
徒善未必盡義(徒好仁而不惡不仁則雖有向善之/意而無㫁制之明故曰未必盡義)徒¶
是未必盡仁(徒惡不仁而不好仁則雖有去非之/意而無樂善之誠故曰未必盡仁)¶
責已者(處世有乖違豈在人者皆非/在我者皆是責已反躬者)知天下國家(當知/天下)¶
(之廣國/家之大)無皆非之理(無人人皆/非之理)故學至於不尤人(為學/至於)¶
(但務盡己/未嘗咎人)學之至也(此問學之/極功也)¶
以責人之心責己則盡道(知責人之不善又推此心/而責乎己則能盡其道)所¶
<pb:KR3a0067_WYG_013-3a>¶
謂君子之道四(如中庸所言君子之道有四所/求乎子以事父至先施之類)丘未能¶
一焉者也(夫子以自為不/能知責己者也)以愛己之心愛人則盡仁(知/自)¶
(愛乎已又以此心而/愛乎人則能盡其仁)所謂施諸己而不願(又有如中庸/所言施之於)¶
(我而不/欲者)亦勿施於人(亦勿以此施於他/人是愛人者也)以衆人望人則¶
易從(故以衆人所當能之事而/望乎人則人人說而從)所謂以人治人(中庸所/言以人)¶
(之道還治/乎人之身)改而止者也(能改焉則止矣/不厚望之也)此君子所以責¶
己責人愛人之三術也(此責己責人愛人之三/術惟君子為能盡之)¶
有受教之心(人君有心/於受教)雖蠻貊可教(雖是夷狄頑冥不/靈未有不可訓誘)¶
<pb:KR3a0067_WYG_013-3b>¶
(者/)為道既異(若其道/不相同)雖黨類難為相謀(雖是黨與儔/類亦不相謀)大¶
人所存(此大德之人/胸中所存)蓋必以天下為度(常以天下為度/量人之可教未)¶
(嘗絶之以為不可教也/此即有教無類之意)¶
　　　至當篇第九(此篇言天理求至/當之歸當去聲)¶
至當之謂德(凡皆當理/是所謂德)百順之謂福(百無乖逆/是所謂福)德者福¶
之基(德乃福/之所本)福者德之致(福乃德之/所能致)無入而非百順(無/所)¶
(獲而非/此福)故君子樂得其道(君子之所樂者亦在得/獲福之道指德而言也)¶
浩然無害(胸中浩然之氣充塞乎/天地能養之無所損害)則天地合德(則能與/天地合)¶
<pb:KR3a0067_WYG_013-4a>¶
(其/德)照無偏倚(明照洞融無/偏私無倚著)則日月合明(則能與日/月合其明)天地¶
同流(所存者神所過者化/與天地同運而不息)則四時合序(則能與四/時合其序)酬酢¶
不倚(泛應酬酢/不倚不偏)則鬼神合吉凶(則能與鬼神妙/用合其吉凶)¶
禮器則藏諸其身(禮之成藴/諸吾身)用無不利(用之於外/無不順)禮運¶
云者(禮以/運言)語其達也(運則有通/達之意)禮器云者(禮以/器言)語其成¶
也(器則其已/成之體)逹與成(曰達/曰成)體與用之道(達者其用/成者其體)合體¶
與用(能合體用/而為一)大人之事備矣(大人之人/能事備矣)¶
未能如玉(玉者至純至粹之物人之/修行未能如玉之純粹)不足以成德(不足/以言)¶
<pb:KR3a0067_WYG_013-4b>¶
(成己/之德)未能成德(既未能成/己之德)不足以孚天下(不能感孚於/天下之人)¶
修己以安人(能修己則能成德推以安/人則亦能感孚於天下)修己而不安人¶
(己修已而人未安則是修己之道/未盡德有所未成故人有所未孚)不行於妻子(則是修/己之德)¶
(且不行於/閨門之内)况可愾於天下(愾怒也况可怒天下/之不感孚乎愾音戲)¶
仁道有仁(為仁之道/亦有其本)近譬諸身(近反/諸己)推以及人(推此以/及乎人)¶
乃其方也(是乃求仁之/方恕之謂也)必欲博施濟衆(如欲廣其所施/以濟衆施去聲)¶
擴之天下(充而廣之以達/天下擴音廓)施之無窮(利澤愈施而愈/宏源源無盡)必¶
有聖人之才(必須有聖人/之大力量)能𢎞其道(方能𢎞/大此道)¶
<pb:KR3a0067_WYG_013-5a>¶
義仁之動也(仁包四德義形於/外乃是仁之流動)流於義者(過於義則/㫁制太甚)於¶
仁或傷(而惻怛之道/不足故傷仁)仁體之常也(仁有常生生而不/息故其體為有常)過¶
於仁者(過於仁則/惻怛太甚)於義或害(而㫁制之道/不足故傷義)¶
君子於仁聖(君子之人於/仁聖之道)為不厭(為之在己/未始有厭)誨不倦(誨/之)¶
(於人未/嘗或倦)然且自謂不能(如此用功方/且自謂不能)能不過人(茍其能/不過夫)¶
(人/)故與人争能(必至與人/争其能)以能病人(是以己之能病/夫人之不能)大¶
則天地合其德(豈如大公無我/與天地合其德)自不見其能也(忘其能者/之為至)¶
恭敬撙節退讓以明禮(撙猶趍也謂趍就乎節約也文/恭敬者禮之本退讓者禮之)¶
<pb:KR3a0067_WYG_013-5b>¶
(君子從事乎/此以明此理)仁之至也(則視聽言動之間天理流行人/欲消盡而心德至矣是仁之至)¶
(也/)愛道之極也(恭敬則無忽慢撙節則無驕溢退讓則/無怨争是皆所以盡仁愛之道者也)¶
已不勉明(明謂明禮也已不/知勉力以明此禮)則人無從倡(人以禮而倡/率不明禮則)¶
(人無從/而倡率)道無從𢎞(道以禮而𢎞大不明/禮則道無由而𢎞大)教無從成矣(教/以)¶
(禮而成就不明禮則/教又無因而成就矣)¶
知崇天也(知之崇所以效/天也知去聲)形而上也(乃形而上/之道理也)通晝夜¶
而知(然所以能崇此知由/通晝夜隂陽之變)其知崇矣(其知始/崇矣)¶
知及之(茍有此知/以及之)而不以禮(不能守品節事物/之理卑以法夫地)性之非¶
<pb:KR3a0067_WYG_013-6a>¶
己有也(所性皆/非我有)故知禮成性而道義出(知禮相資而成其/性道義之所従出)¶
　　　作者第十(此篇論聖人/有為之迹)¶
作者七人(古之制作之/君凡七人)伏羲神農黃帝堯舜禹湯(三皇/則有)¶
(伏羲神農黃帝二帝則有/堯舜王則有夏禹商湯)制法興王之道(三皇五帝之/制法禹湯之)¶
(興/王)非有述於人者也(皆以身為天下先非/有所繼述於他人也)¶
好問(大舜樂詢問乎/人好去聲下同)好察邇言(喜察淺近/之言論)隠惡揚善(見/人)¶
(有惡則隠之見/人有善則揚之)與人為善(使天下之人勤於為/善猶己助之使為也)象憂亦¶
憂(象舜弟名也傲慢不恭舜能諧/和之象之憂舜亦與之同憂)象喜亦喜(象之喜舜/亦與之同)¶
<pb:KR3a0067_WYG_013-6b>¶
(喜/)皆行其所無事也(不以象德累其心/惟行其所無事)過化也(所以然/者過而)¶
(能化無/留跡也)不蔵怒也(惟見弟之可愛未/嘗蔵匿其怒於心)不宿怨也(惟知弟/之可念)¶
(未嘗留宿其怨於/内此仁之至也)¶
　　　三十篇第十一(此篇論為/學之序)¶
三十器於禮(夫子年三十成/於禮而有所立)非强立之謂也(乃自然而/然非勉強)¶
(而有/立也)四十精義致用(四十則研精義/理妙於致用)時措而不疑(時而/出之)¶
(自無/所惑)五十窮理盡性至天之命(五十則窮究事物之理/不異己之理而能盡己)¶
(之性盡得己之性又不外上天之命於我者/故可至於天之命三事一時並了非有次序)然不可自¶
<pb:KR3a0067_WYG_013-7a>¶
謂之至故曰知(但夫子不自言其/至故但曰知天命)六十盡人物之性(六/十)¶
(則人之性物之/性無不全盡)聲入心通(聲入於耳心通/其理故曰耳順)七十與天同¶
德(七十則德/與天同運)不思不勉(不待思索不待勉強/從心所欲皆不踰正)從容中道¶
(優㳺順適身與理俱故/曰從心不踰矩從平聲)¶
困之進人也為德辨(辨明也人處患難之時則操心危/懼而無馳縱之能故其見理也明)¶
為感速(置身窮危而有反本/之思故其從善也敏)孟子謂人有德慧術知者¶
(德慧謂德之慧術知謂術之知/人有此則於事理無不達矣)常存乎疢疾以此(然常/在於)¶
(疢疾災患之時蓋有疢疾則動心/忍性増益其所不能也疢音趂)自古困於内無如舜¶
<pb:KR3a0067_WYG_013-7b>¶
(古昔之人如舜之父頑母/嚚象傲是困於内者也)困於外無如孔子(如孔子之/絶糧於陳)¶
(畏於匡是困/於外者也)以孔子之聖(以夫子/之大聖)而下學於困(但知下/學於處)¶
(困之/時)則其䝉難正志(雖䝉患難益正其/心之所向難去聲)聖德日躋(既聖/而愈)¶
(極其聖日/進其德)必有人所不及知(蓋有人/不能知)而天獨知之者(而/天)¶
(實知/之)故曰(故/言)莫我知也夫(人皆莫己之/知夫音扶)知我者其天乎¶
(知我者惟天而已蓋下學工夫自/然上達天德此豈人所能知耶)¶
仲尼生於周(仲尼夫子字也/生於周之未也)從周禮(禮則從/周之禮)故公旦法¶
壊(周公名旦制禮作樂/𫝊及數代其法寖壊)夢寐不忘為東周之意(夫子形/諸夢想)¶
<pb:KR3a0067_WYG_013-8a>¶
(不忘為東周之意東周/謂興周道於東方也)使其繼周而王(若使夫子得時/行道繼周室而)¶
(王/)則其損益可知矣(則損其太過益其不/及必可得而知也)¶
不待備而勉於禮樂(不必候禮樂之文既/備而先能勉於禮樂)是先進於禮¶
樂者也(是所謂先進/於禮樂者)備而後至於禮樂(必俟禮樂之文/既偹而後勉於)¶
(禮/樂)後進於禮樂者也(是所謂後進/於禮樂者)仲尼以貧賤者必待¶
文備而後進(夫子無其時無其位乃一貧一賤/之人如必待禮樂之文偹而後進)則於禮¶
樂(則其於/禮與樂)終不可得而行矣(終無可行/之日矣)故自謂野人而¶
必為(故夫子自言如用之則吾從先/進自處於野人之列而必為之)所謂不願乎其外¶
<pb:KR3a0067_WYG_013-8b>¶
也(若此者皆是不願乎外蓋必待禮樂之文備/而後進則必須富貴而後能是願乎其外也)¶
聖人於物無畔援(聖人於人無有/界限無有拒絶)雖佛肸南子(佛肸魯/之邑大)¶
(夫南子衛靈公妻雖一為叛/臣一為淫婦佛音弼肸音翕)茍以是心至(然茍有召見/於我是以慕)¶
(道之心/来也)教之在我爾(在我亦因所/問而誨之耳)不為已甚也如是(不/為)¶
(拒絶之過甚蓋如此也即孟/子所謂仲尼不為已甚之意)¶
愛人以德(夫子愛人以大德/不為姑息之愛)喻於義者常多(故曉之以/義理者常)¶
(加/多)故罕及利(少有一言/及於利)盡性者方能至命(能盡人物之/性理可知天)¶
(所賦予/之命)未達之人(昏蔽而未/能有覺者)告之無益(雖與之言/無益於事)故不¶
<pb:KR3a0067_WYG_013-9a>¶
以亟言(故未嘗亟以此告人/待其有意則言也)仁大難名(仁道至大/不可名狀)人未¶
易及(人未/易知)故言之亦鮮(故形諸言亦少待其可以進/於是則與之言也鮮上聲)¶
法立而能守(正法既立又/能固守不變)則德可乆業可大(則德性可/乆而存事)¶
(可𢎞/而大)鄭聲佞人(鄭聲者鄭國淫邪之聲佞人者口給面/䛕之人二者皆蕩心之原敗法亂紀之)¶
(具/)能使為邦者(能俾為/邦之人)喪所以守(喪失其中心之/所守喪去聲)故放¶
逺之(故當放斥鄭聲逺棄佞人此是顔淵/問為邦夫子所告之二事乃大節也)¶
仲由樂善(子路樂與/善人交)故車馬衣衾(車馬衣服衾被/等物衾音輕)喜與¶
賢者共敝(喜與賢者共之雖被/敝而無憾敝音弊)顔子樂進(顔淵樂/於進道)故願¶
<pb:KR3a0067_WYG_013-9b>¶
無伐善無施勞(故願無矜誇其能於己無施其勞/苦於人矜善憚勞則不能進也)聖人¶
樂天(聖人與天為一/所樂者天理)故合内外而誠其仁(故自内及外/一仁道之流)¶
(行蓋仁者生生不息之理誠/其仁則仁道流行無非實也)¶
　　　有德篇第十二(此篇論人/有德之實)¶
有德者必有言(藴諸中為德/發於外為言)能為有也(有諸中必形諸/外是能為有者)¶
(也/)志於仁而無惡(仁者善心之全德心之所向/在乎仁則為善而不為惡)能為無¶
也(善必欲有惡必欲/無是能為無也)¶
言有教(非先王之法言/不敢言是也)動有法(非先王之德行/不敢行是也)晝有為¶
<pb:KR3a0067_WYG_013-10a>¶
(終日乾/乾是也)宵有得(夜氣所/息是也)息有養(氣之出入為息一/息而必有所養也)瞬有¶
存(目之開闔為瞬一瞬而必有所存/也此言君子無往無時而無學也)¶
天下有道(當大道為/公之世)道隨身出(則推此道以制天下/故身行而道亦行)天¶
下無道(當大道湮/汨之世)身隨道屈(遯世不見知而不悔/故道與身而俱屈)¶
困辱非憂(君子偶居於困辱/之中非所憂也)取困辱惟憂(非其道而得/困辱此可憂)¶
(也/已)榮利非樂(君子利禄之/極非所樂也)忘榮利為樂(忘情於利禄/此為樂也已)¶
　　　有司篇第十三(此篇論有司/為政之道)¶
子之不欲(子指有司而言謂/子若無貪欲之心)雖賞之不竊(則雖明示以/賞使民為盜)¶
<pb:KR3a0067_WYG_013-10b>¶
(民亦知恥/而不為)欲生於不足則民盜(凡人有貪欲皆生於不/足因不足而求足此民)¶
(所以/為盜)能使無欲(能使夫人無/不足之欲)則民不為盜(則民自不/為盜矣)假¶
設以子不欲之物(假使以子所/不喜之物)賞子使竊(賞子使/竊此)其所¶
不欲(既非/所好)子必不竊(子必不竊矣○此二節上言已無/貪欲雖賞民使竊而不竊下言已)¶
(所不欲雖賞己使竊而不竊/此君子為政必以無欲為本)故為政者(故為政/之人)在乎足¶
民(其要只在/使民至足)使無所不足(使民菽粟如/水火至足矣)不見可欲而盜¶
必息矣(則不見有可欲之物/而竊盜之風自息)¶
道千乗之國(道治也千乗諸侯之國其賦/可出兵車千乗者乘去聲)不及禮樂刑¶
<pb:KR3a0067_WYG_013-11a>¶
政(夫子言治諸侯之國而/不及禮樂刑政四者)而云節用愛人(而言節/已裕民)使民¶
以時(役民必以其時如/不妨農作之事)言能如是則法行(謂能如此則/其法可行)¶
不能如是則法不徒行(不能如此則徒法不能自/行法指禮樂刑政言也)禮樂¶
刑政(若夫禮樂以導/民刑政以齊民)亦制數而已耳(亦不過法制度數/而止耳蓋禮樂刑)¶
(政乃治之具節用愛人使民以時乃/治之本此夫子言治所以未暇及也)¶
　　　大易篇第十四(此篇論大易/精㣲之藴)¶
大易不言有無(易曰一隂一陽之謂道蓋隂陽之運其/所以然者即道也體用相因精粗罔間)¶
(不可以/有無分)言有無(後世異端見道不明始以道為無以器/為有有者為幻妄為土苴無者為𤣥妙)¶
<pb:KR3a0067_WYG_013-11b>¶
(為真空析有/無而二之)諸子之陋也(皆諸子淺/陋之見也)¶
易一物而三才(易只一理而天地/人三才之道具)隂陽氣也而謂天(氣/運)¶
(於天者有隂有/陽故曰天道)剛柔質也而謂之地(質具於地者有剛/有柔故曰地道)¶
仁義德也而謂之人(德具於人心愛之理為仁/宜之理為義故曰人道)¶
乾至健而無體(乾天下之至/健不居其體)為感速(其感通之速/有不可禦)故易¶
知(故其道/易知)坤至順而不煩(坤至柔順/簡而不煩)其施普(其所施甚/廣施去聲)¶
故簡能(故其道/簡能)¶
物因雷動(萬物之衆必因雷以鼓動/如驚蟄藏振萌芽之類)雷動不妄(雷之動/也未嘗)¶
<pb:KR3a0067_WYG_013-12a>¶
(差/妄)則物亦不妄(則物之發生/亦未嘗差妄)故曰物與无妄(故云物與/无妄與之)¶
(一字指雷/而言也)¶
　　　樂器篇第十五(此章論樂/章之大意)¶
象武(象武/樂名)武王初有天下(是武王得/天下之始)象文王武功之舞¶
(象法文王之武/功以見於舞)歌維清以奏之(歌維清之詩以/奏樂成童舞焉)大武(大/武)¶
(樂/名)武王没(是武王/已死)嗣王象武之功之舞(成王象法武王/之功以寓於舞)¶
歌武以奏之(歌武詩以奏樂冠者/舞焉勺酌之四篇)周公沒(是周公/已死)嗣王¶
以武功之成由周公(成王以武功之/有成本於周公)告其成於宗廟之¶
<pb:KR3a0067_WYG_013-12b>¶
歌也(乃歌此詩以告成功於/宗廟也十三嵗者舞焉)¶
蓼蕭裳華(二詩篇名/蓼音六)有譽處兮(詩中言也/譽名也)皆謂君接己¶
温厚(此是言人君接待臣/下禮意温和而寛厚)則下情得伸(則在下之情/可以上達)讒¶
毁不入(而讒謗者/無自而入)而美名可保也(善名可保此所/以有譽處也)¶
唐棣枝類棘枝(唐棣花名其枝/與棘枝相似)隨節屈曲(隨其枝節/屈屈曲曲)則¶
其華一偏一反(是以其花有/偏者有反者)左右相矯(必左右兩畔相/矯而夾正之)¶
因得全體均正(方得其體/均一端正)偏喻管蔡失道(偏喻管叔蔡/叔流言失其)¶
(中正/之道)反喻周公誅殛(反喻周公誅其不正/之辠撥亂反正之功)¶
<pb:KR3a0067_WYG_013-13a>¶
九疇次序(洪範九疇/之次序)民資以生(百姓賴之/以相生)莫先天材(莫/始)¶
(於天生/之五材)故首曰五行(故初一為五行/金木水火土也)君天下者(為天下/之君)¶
必先正已(必須先/正其身)故次五事(故次二為五事/視聽言貌思也)已正然後¶
邦得而治(身既正則天/下可得而治)故次八政(故次三曰八政食貨/祀司空司徒司冦賔)¶
(師/也)政不時舉必昏(政不能以時而/舉則必昏昧)故次五紀(故次四曰/五紀嵗月)¶
(日星辰/厯數也)五紀明然後時措得中(五紀既明則時而/措之無不得中)故次¶
建皇極(故次五曰/建用皇極)大中不可不知權(既已得時措之中/又不可不知權)¶
故次三德(故次六曰三德正直剛柔也因/時世之異而以三德治之也)權必有疑(聖/人)¶
<pb:KR3a0067_WYG_013-13b>¶
(因天下而用/權必有所疑)故次稽疑(故次六曰明用稽疑顯而參之/人謀隠而參之鬼謀皆所以决)¶
(疑而使/明也)可證然後疑决(有所証而/後疑可决)故次庶證(故次八曰/庶證雨𤾉)¶
(燠寒風/時也)福極證然後可不勞而治(證之以嚮用五福威/用六極則可不勞餘)¶
(力而/治)故九以嚮勸終焉(故以嚮勸人用五福終焉夀/富康寧攸好德考終命也)¶
　　　王禘篇第十六(此篇論禮/遜之實)¶
庶子不祭祖(衆子不祭其祖非不/祭也言不主祭也)明其宗也(宗長子也/明宗子當)¶
(祭/也)不祭禰(禰父也非不祭/也言不主祭也)明其宗也(亦明長子/當祭也)¶
庶子不祭殤與無後者(衆子不祭未成人而死/者及其死而無子者)注不祭¶
<pb:KR3a0067_WYG_013-14a>¶
殤者(此禮之言也/注云不祭殤)父之庶(乃父之/庶子)蓋以殤未足語世數¶
(蓋以殤死者未足/與語傳世之數)特以己不祭禰(己非宗子尚/不得祭禰)故不祭¶
之(故不應/祭之)不祭無後者(不祭死而/無子者)祖之庶也(以其為祖/之庶子)¶
雖無後(雖是/無子)以其成人備世數(以其既冠成人/已備𫝊世之數)當祔祖¶
以祭(當祔之祖/以致其祭)不得而祭之也(亦不得舉/其祭也)¶
小事則専達(事之小者/得以自達)蓋得自達於其君(蓋得自達其/事於君之前)¶
不俟聞於長者(不待禀聞於其長/者長上聲下同)禮所以達官也(此禮/之謂)¶
(達/官)所謂達官之長者(又有謂達/官之長者)得自達之長也(得自達/其事於)¶
<pb:KR3a0067_WYG_013-14b>¶
(長官/也)所謂官師者(又所言官/師云者)次其長者也(其位又下/於長者也)然¶
則(轉/語)達官之長(謂之達官/之長者)必三命以上(命有八命至八/命則是公侯以)¶
(上達官之長是三命/以上官上士為之)官師則中士而再命(官師則是再/命以上官中)¶
(士為/之)庶士則一命為可知(庶士則是/一命者也)¶
下而飲者(此言射也射之為法揖讓而升堂/射畢則揖而下舉行飲酒之禮者)不勝者自¶
下堂而受飲也(乃是揖不勝者使之升堂/取觶自下堂而立飲也)其争也(其所/謂争)¶
(非以力/而争也)争為謙讓而已(不過争習謙恭/退讓之實而已)¶
　　　乾稱篇第十七(此篇論佛法之虚寂不/如吾道之不滯於一偏)¶
<pb:KR3a0067_WYG_013-15a>¶
浮圖明鬼(浮圖佛氏也其/推明鬼之一字)謂有識之死(言人之死也/神識不散)受¶
生循環(復寓形而受/生如環之轉)遂厭苦求免(遂厭人世之苦恐其/有識復生以術求免)¶
(於死豈知精氣聚則為人散則澌/滅就盡而為鬼是未知鬼之理也)以人生為妄見(人生/日用)¶
(無非天理之當然佛/氏指為浮生幻設)可謂知人乎(是不知有/人之理也)天人一物¶
(天與人/同一理)輙生取舍(今乃棄人事以求天性是/不知有天之理舍上聲)孔孟所謂¶
天(孔子孟子/所言天者)彼所謂道(佛氏以為此即/是道淪於空寂)惑者指逰魂為¶
變為輪迴(昧者又指人之已死精魄逰散是/之謂變以為如輪迴轉尚可復生)未之思也¶
(是殆不/思也已)大學當先知天德(吾儒大學當/先明天德)知天德則知聖¶
<pb:KR3a0067_WYG_013-15b>¶
人(明得天德則/知聖人之道)知鬼神(知鬼神/之事)今浮圖劇論要歸(今佛/氏極)¶
(談是道體要/歸宿之地)必謂死生流轉(㫁㫁然以為死者可/以復生迴轉無窮)非得¶
道者不免(必須識心見性得/道而後免於死)謂之悟道可乎(指此為覺/悟乎道悟)¶
(道者果若是乎蓋當生而生當死而死是則有義有命/生死均安何所厭苦天人一致何所取舍知晝夜通隂)¶
(陽則知死生之/說何所謂輪迴)自其說熾𫝊中國(自佛氏此言/盛播中土)儒者未¶
容窺聖學門牆(吾儒未能淺逰聖/人之閫閾藩籬)已為引取淪胥其間¶
(已為之引去/陷溺其說)指為大道(以為真是大/道之所在)乃其俗達之天下¶
(皆其俗習𫝊/播於天下)致善惡愚智(以致善者悪/者愚者智者)男女臧獲(臧僕/人也)¶
<pb:KR3a0067_WYG_013-16a>¶
(獲婢/妾也)人人著信(人人皆/為可信)使英才間氣(遂使英偉間生/之才間去聲)生¶
則溺耳目恬習之事(自有生以来則淪溺/於耳目習熟之言)長則師世儒¶
崇尚之言(既長則得於世之儒/者尊信之語長上聲)遂㝠然被驅(遂𡨕然無覺/被其驅率)¶
因謂聖人可不修而至(以為聖人可無所/修為而自能至)大道可不學¶
而知(大道可無所學/習而自能知)故未識聖人心(未曽知得聖/人之精藴)已謂¶
不必求其迹(已言不必求/其既往之迹)未見君子志(未曽看得君/子之志向)已¶
謂不必事其文(已言不必從事/於文字之間)此人倫所以不察(人之/倫序)¶
(所以不/能究察)庶物所以不明(事物之理所/以不明辨)治所以忽(治以故/隳廢)¶
<pb:KR3a0067_WYG_013-16b>¶
德所以亂(德以故/敗亂)異言滿耳(異端之/說盈耳)上無禮以防其偽¶
(詭服異行上之人不能/修先王之禮以防其偽)下無學以稽其弊(邪說異教下/之人又不能)¶
(通先王之學/以考其弊)自古詖淫邪遁之辭(自古及今凡是偏詖/淫放邪僻逃遁之言)¶
翕然並興(羣然/而起)一出於佛氏之門者(同出於浮/圖之門)千五百¶
年(已千有五/百年矣)向非獨立不懼(茍非獨立於頽波風/靡之餘而無所恐懼)精一¶
自信(精以别其學之非一以守/乎理之正而毅然自信)有大過人之才(而有出/人之才)¶
(力/)何以正立其間(又何以正立/於異學之中)與之較是非計得失哉¶
(與之辨論其是非/計度其得失邪)¶
<pb:KR3a0067_WYG_013-17a>¶
體不偏滯(其體周流不息而/不偏滯於一方)乃可言無方無體(乃可謂/之無方)¶
(所無/體質)偏滯於晝夜隂陽者物也(偏滯於晝夜隂/陽特物而已)若道則¶
兼體而不累也(如道則兼其體而/不累於偏滯也)以其兼體(惟其道能/兼體乎是)¶
故曰一隂一陽(故云一隂一陽隂消/則陽長體無窮也)又曰隂陽不測(又/云)¶
(隂陽不/可測度)又曰一闔一闢(又云一闔一闢闔者静之極/闢者動之始不拘於動静也)又¶
曰通乎晝夜(又云通乎晝夜謂之/通則不偏於晝夜也)語其推行故曰道(論/其)¶
(推行於外則/總名之曰道)語其不測則謂之神(論其不可測/度則謂之神)語其生¶
生故曰易(易者變易無窮論/其生生則謂之易)其實一物(實則同一/理而已)指事¶
<pb:KR3a0067_WYG_013-17b>¶
而異名爾(特指其事則有異名此乃見其/體不偏滯所以無方無體也)¶
　¶
　¶
　¶
　¶
　¶
　¶
　性理羣書句解卷十三¶
