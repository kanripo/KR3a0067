# -*- mode: mandoku-view; -*-
#+TITLE: 性理群書句解
#+DATE: 2015-08-24 22:59:38.867903
#+PROPERTY: ID KR3a0067
#+PROPERTY: BASEEDITION WYG    
#+PROPERTY: JUAN 卷十
<pb:KR3a0067_WYG_010-1a>¶
欽定四庫全書¶
　性理羣書句解卷十¶
　　　　　　　　　　　　宋　熊　節　撰¶
　　　　　　　　　　　　　　熊剛大　註¶
　圖¶
　　　先天圖(此圖明隂陽自/然相生之象)¶
　　　　　　　　　　　　　　　康節先生¶
<pb:KR3a0067_WYG_010-2a>¶
¶
<pb:KR3a0067_WYG_010-3a>¶
¶
<pb:KR3a0067_WYG_010-4a>¶
¶
<pb:KR3a0067_WYG_010-5a>¶
　¶
　¶
　¶
　¶
　¶
　¶
　¶
　¶
<pb:KR3a0067_WYG_010-5b>¶
邵子曰(邵堯/夫言)大𫝊云(易係/辭曰)天地定位(乾為天坤為/地其位既定)山澤¶
通氣(艮為山兊為/澤其氣交通)雷風相薄(震為雷巽為/風二者相附)水火不相射¶
(坎為水離為火二/者不相入射音亦)八卦相錯(合此八卦/更相錯雜)數往者順(已往/之卦)¶
(則以順數之即圓圖/左旋自震而至乾也)知來者逆(方來之卦則以逆數之/即圓圖右轉自巽至坤)¶
(也/)是故(轉/語)易逆數也(作易以逆/推來事)此一節明伏羲八卦(此/一)¶
(段言伏羲/先天八卦)蓋乾南坤北(乾居南/坤居北)離東坎西(離居東/坎居西)震東¶
北(震居東/北方)兊東南(兊居東/南方)巽西南(巽居西/南方)艮西北(艮居/西北)¶
(方/)八卦相錯者(八卦相/交錯者)明交相錯而為六十四(明其交/相錯雜)¶
<pb:KR3a0067_WYG_010-6a>¶
(而成六/十四卦)自震至乾為順(自震卦至乾/卦為順數)自巽至坤為逆(自/巽)¶
(卦至坤卦/則為逆數)數往者順(推數已/往者順)若順天而行(猶順天/道而行)是左¶
旋也(是自左/而旋)皆己生之卦也(皆是己生/出之卦)故云數往(故曰/數之)¶
(於往猶自今日/而追往日也)知來者逆(知方來/者逆)若逆天而行(猶逆天/道而行)¶
是右行也(是自右/而行)皆未生之卦也(皆是未生/出之卦)故云知來¶
也(故曰知之於來猶自/今日而逆數來日也)夫易之數(先天/易數)由逆而成矣(自/逆)¶
(數而六十/四卦方備)此一節直解圖意(此一叚直解先天/六十四卦圖大意)固嘗推¶
之(固嘗推/而明之)太極既分(太極之理分剖太極/即圖中様白處是)兩儀立矣(圖/中)¶
<pb:KR3a0067_WYG_010-6b>¶
(生出生第一爻左一竒數為陽右一耦/數為隂此即一分而二太極生兩儀也)陽上交於隂(又/自)¶
(第一爻生第二爻左一竒數之/陽進而上交右一耦數之隂)隂下交於陽(右一耦數/之隂極而)¶
(下交左一/竒數之陽)而四象生矣(左邊第二爻一耦為隂一竒為/陽右邊第二爻一竒為剛一耦)¶
(為柔是即二分而/四兩儀生四象也)陽交於隂(又自第二爻生第三爻左/邊第二爻一竒之陽交一)¶
(耦之/隂)隂交於陽(一耦之隂而/交一竒之陽)而生天之四象(第三爻左/邊之竒耦)¶
(者凡四乾一兊二離三震四是為/太陽太隂少陽少隂天之四象也)剛交於柔(左邊第二/爻之剛畫)¶
(交於/柔畫)柔交於剛(又以柔畫/交於剛畫)而生地之四象(第三爻右邊/之一竒一耦)¶
(者凡四巽五坎六艮七坤八是為/少剛少柔太剛太柔地之四象也)八卦相錯(乾兊離震/巽坎艮坤)¶
<pb:KR3a0067_WYG_010-7a>¶
(八者交相錯雜/而為六十四卦)而後萬物生焉(而後萬物/自此生焉)是即一分為¶
二(此便是太極/分為兩儀)二分為四(兩儀分/為四象)四分為八(四象分/為八卦)八¶
分為十六(八卦之上各加一/竒一耦而為十六)十六分為三十二(十六之/上各分)¶
(一竒一耦而/為三十二)三十二分為六十四(三十二之上各生一/竒一耦而為六十四)¶
猶根之有幹(正如木根/上有幹)幹之有枝(幹之上/又有枝)愈大則愈小¶
(根本愈大/枝幹愈小)愈細則愈繁(條幹愈細枝葉愈多此只是一/生二二生四四生八八生十六)¶
(十六生三十二三/十二生六十四也)是故(轉語/辭)乾以分之(陽到乾六陽之/極又將分為隂)¶
坤以翕之(隂到坤六隂已極/翕合将闢為陽)震以長之(復為震宫初卦/陽於此方長長)¶
<pb:KR3a0067_WYG_010-7b>¶
(上/聲)巽以消之(姤乃巽宫初卦/陽於此始消)長則分(陽長方始有/必分之理)消則¶
翕也(隂消方始有/必翕之理)迨翕盡而為純坤(及到隂氣翕歛已/盡而為六隂之坤)¶
又非静了便動(且不是翕盡而為坤/静了又便動而為陽)此又有所謂太極¶
在一静一動之間(坤隂方静復陽未動中/間乃本體之静為太極)一動一静(静/而)¶
(為坤動/而為復)天地人之至妙(在天地則為隂極陽生在人/則為静極復動豈不妙哉)一¶
動一静之間(此正所謂非動非静在動静之間蓋於是/時坤隂收歛已盡復陽包含未露坤復之)¶
(中乃是本然之静不與動對而為動静之根本/邵子以為坤復間太極朱子以為无極是也)天地人¶
之至妙至妙者(上巳言天地人之至妙此又以至妙至/妙言之所以見其妙之至極不可得而)¶
<pb:KR3a0067_WYG_010-8a>¶
(形容/也)故又云(所以/又言)無極之前(太極未有/形象之先)隂含陽也(此時/純隂)¶
(隂静然已包得/陽動在其中)有象之後(既有形/象之後)陽分隂也(陽動而闢/隂分兩矣)¶
隂為陽之母(此言復生於坤故/坤隂為復陽之母)陽為隂之父(此言姤生/於乾故乾)¶
(陽為姤/生之父)故母孕長男而為復(坤復二卦相並於下坤六/隂極而復一陽生故有母)¶
(孕長男/之象)父生長女而為姤(乾姤二卦相並於上乾六陽/極而姤一隂生故有父生長)¶
(女之/象)是以陽始於復(陽生自/復卦始)而隂起於姤也(隂生自/姤卦始)蓋¶
嘗有詩曰(蓋嘗即此而/詠之於詩云)耳目聰明男子身(耳總目明又/為男子一身)¶
洪鈞賦予未為貧(天道賦予萬善/具足不為全貧)須探月窟方知物(指/姤)¶
<pb:KR3a0067_WYG_010-8b>¶
(卦言月隂也窟指一隂生處姤卦居於先天圖之上故/言手探人物生生於天地間人陽物隂方知物猶言始)¶
(知其為/隂也)未躡天根豈識人(指復卦言天陽也根指一陽/生處復居先天圖之下故言)¶
(足躡豈識人猶言/不知其為陽也)乾遇巽時觀月窟(乾與巽相值於此/可觀月窟之妙)¶
地逢雷處看天根(坤地也震雷也坤與震相/值於此可見天根之妙)天根月窟¶
閒來往(姤復二卦循環無/窮皆太極之妙)三十六宫都是春(三十六宫/即八卦)¶
(之數言也乾一則二宫兊二則三宫離三則六宫震四/則十宫巽五則十五宫坎六則二十二宫艮十則二十)¶
(八宫坤八則三十六宫一陽既/復運行於三十六宫莫非春意)是以圓圖言也(此詩以/先天圓)¶
(圖而/言)若夫方圖(如彼中/様方圖)造化尤妙(造化之/理愈妙)又嘗有詩曰¶
<pb:KR3a0067_WYG_010-9a>¶
(曽有/詩云)天地定位(乾居西北角對坤居東/南角故云天地定位也)否泰反類(地天/泰居)¶
(東北角對天地否居西南/角其道相反故云反類)山澤通氣(艮為山次於坤兊/為澤次於乾相對)¶
(而立故/云通氣)損咸見義(山下有澤為損次於泰山上有澤為/咸次於否又與艮兊相對並居四方)¶
(兩交股處其/義昭然可見)雷風相薄(震為雷巽為風居中央/正交股處近而相迫)恒益起¶
意(雷風為恒風雷為益對/居震巽之旁以發其意)水火相射(坎為水次艮離為/火次兊相射而立)¶
(射音/亦)既濟未濟(水火則為既濟次於咸火水則為/未濟次於損與離坎二卦相對)四象¶
相交(四卦象相交謂如正為乾坤變為否泰正為艮兊/變為損咸正為震巽變為恒益正為坎離變為既)¶
(濟未濟各/各四卦)成十六事(合而言之則/成此十六卦)八卦相盪(八卦更/相推盪)為¶
<pb:KR3a0067_WYG_010-9b>¶
六十四(乃成六/十四卦)又合圓圖方圖而並論(若又合方圓/二圖並言)圓¶
圖其陽在南(圓象天即天而論則東南/陽氣之所升故陽在南)其隂在北(北乃/隂氣)¶
(嚴凝之地/故隂在此)方圖其陽在北(方象地即地而論則東南雖/陽氣之所升而輝光所照常)¶
(在乎北故/陽在北)其隂在南(推其陽在北則東南陽升/之方却背乎陽故隂在南)此尤造¶
化之妙處(此愈見造化之/至妙至妙者也)圖雖無文(先天之圖雖/無文字可見)吾終¶
日言(我盡日/所言)未嘗離乎是(不曽/舍此)蓋天地萬物之理(蓋天/地萬)¶
(物消息盈/虛之理)盡在其中矣(盡在此圖/之中矣)¶
　性理羣書句解卷十¶
